#Hovimestarisimulaatio

**Aihe:** Toteutetaan hömelö strategiapeli, jossa johdatellaan hovimestarina erilaiset vaativat asiakkaat hyväntuulisina ja höveleinä illallisen läpi. 
Pidä myös huoli vastuullisuudesta eli siitä, ettei asiakas humallu liikaa! Muuten häiritsevästi käyttäytyvä asiakas poistetaan ravintolasta ja menetät kaikki tippisi. Pomokaan ei tykkää. 

Seuraavassa mahdollisia toteutettavia ominaisuuksia siinä järjestyksessä missä lähdetään toteuttamaan...

**Käyttäjät:** No pelaaja tietty. Tämä on yksinpeli.

##Pelin toiminnot:

- Peli arpoo sinulle joka kierroksella yhden asiakkaan, jolla on tietynlaiset mieltymykset ja budjetti. Jokainen asiakas tilaa illan menun, eli joudut tarjoilemaan hänelle (ehkä myöhemmin myös aperitiivin), alkuruokajuoman, pääruokajuoman sekä jälkiruokajuoman.
- Valitset joka kierroksella mielestäsi tilanteeseen parhaiten sopivan juoman pelin tarjoamista vaihtoehdoista. Vaihtoehto joka toimii yhdelle asiakkaalle saattaa olla totaalisen väärin toisen asiakkaan kohdalla, joten ole huolellinen!

**Pelin voittaminen:**

Jos saat asiakkaan johdateltua aterian läpi sopivan hövelissä mielentilassa, sinut palkitaan runsaalla tipillä. Voit seurata tilanteen kehittymistä asiakkaan mielentila- ja humala-astemittareista läpi aterian.

**Vaaranpaikat:**
- Jos asiakas humaltuu liiaksi, hän alkaa käyttäytyä häiritsevästi ja poistetaan ravintolasta. Menetät tippisi ja pomosi ärsyyntyy. 
- Jos tarjoat asiakkaalle juomaa, jota hän ei voi sietää, liian halpaa tai liian kallista, asiakkaan mieliala laskee, ja sitä myöten myös tippisi. 
- Jos asiakkaan mielentila laskee liiaksi miinuksen puolelle, hän kävelee ulos ja menetät tippisi. Tämä valitettavasti tapahtuu vielä turhan harvoin.

**Ehkä lisättävät minipelit jos aikaa ja taitoa on**
- Korkin avaaminen: Luonnonkorkin avaaminen on haastavaa hommaa. Jos käytät liikaa voimaa, poraat vinoon tai muuten vaan olet tumpelo, korkki voi särkyä tai murustua pulloon, jolloin juoma on pilalla ja pullon arvo vähennetään tipeistäsi. Pomosikaan ei  tykkää. 
- Samppanjapullon avaaminen: Älä vain anna korkin livetä kädestäsi... ;) 
- ?

**Pelimekaniikasta** 

Jokaiselle asiakastyypille on omat mieltymys- ja budjettiattribuuttinsa, sekä reaktiot eri virhetilanteisiin. Lisäksi asiakkaalla on mielialamittari (-100...100) ja humalatilamittari (promilleina). Nämä yhdessä muodostavat asiakkaan budjetin perusteella potentiaalisen tipin. 

Aluksi tarjolla on vain viinejä, mutta saatan sisällyttää myös oluita myöhemmin. Tarjottavat pullot arvotaan aluksi valmiiksi määritellystä listasta, mutta saatan myös tehdä juomageneraattorin joka luo erilaisia rypäle- ja maayhdistelmiä jos nyt oikein hifistelemään ryhdytään. Juomilla on kotimaa, rypäleet/raaka-aine, hinta ja alkoholipitoisuus. 

Menut muodostuvat myös satunnaisesti arvotuista ruokalajeista, joille on määritelty erityisen hyvin sopivat juomat ja erityisen huonosti sopivat juomat. Eri asiakkaiden kyky erottaa sopivat makuparit vaihtelee, ja toisilta saakin huonoista yhdistelmistä enemmän miinuspisteitä vaikeustason kasvaessa.

**Kuvituksesta** 

Ajattelinpa itse kuvittaa pelin photoshopissa piirtämällä. Pitää vaan opetella liittämään kuvat käyttöliittymään :P

Och samma på Engelska (lyhyesti): 

#Maitre d'emulation

**Topic:** A silly strategy game that lets you step in the shoes of a maitre d' of a prestigious restaurant for one night. Your goal is to keep customers happy and drinking through their meals.
But remember responsible drinking and take care your customer doesn't get too drunk, lest they get rowdy and have to be removed from the premises. If this happens, you lose your tips and anger your boss.

